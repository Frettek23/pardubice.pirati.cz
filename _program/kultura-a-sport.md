---
uid: kultura-a-sport
garant: jan.hrubes
title: Kultura a sport
img: people/anna-vavreckova.jpg
perex: Život není jen o práci, ale i o volném čase. Chceme město, ve kterém si každý vybere z široké nabídky různých kulturních a sportovních aktivit.
order: 8
---

**Život není jen o práci, ale i o volném čase. Chceme město, ve kterém si každý vybere z široké nabídky různých kulturních a sportovních aktivit. Když budou tyto akce dostatečně atraktivní, přilákají do Pardubic přespolní a někdy i zahraniční návštěvníky.**

## Podpora práce s dětmi

<dl class="c-program-key-point-list">
    <dt>Jednoduchý dotační systém.</dt>
    <dd>Sportovní kluby, které pracují s dětmi, jsou zavalené administrativou s žádostmi o provozní granty. Nebudeme je nutit vypisovat dokola stále ty samé papíry. Pro prověřené žadatele zjednodušíme vykazování účetnictví (podobně jako se vykazují šablony MŠMT).</dd>
    <dt>Dotační peníze musí být rozdělovány spravedlivě.</dt>
    <dd>Zajistíme, aby žádosti o dotace hodnotila skutečně nezávislá komise (odborníci z jiného města).</dd>
</dl>

## Kulturní instituce

<dl class="c-program-key-point-list">
    <dt>Podpora profesionálů.</dt>
    <dd>Obě pardubická profesionální tělesa provozující klasickou hudbu jsou na špičkové úrovni, stejně jako Východočeské divadlo. Budeme pokračovat ve vytváření tvůrčí atmosféry v těchto tělesech například tak, že jim zvedneme rozpočet.</dd>
    <dt>Spolupráce s Konzervatoří.</dt>
    <dd>V našem městě je škola, která vychovává profesionální hudebníky. Budeme se školou úžeji spolupracovat a v rámci různých městských akcí dávat prostor pro mladé a nadějné talenty.</dd>
    <dt>Kulturní domy zvlášť.</dt>
    <dd>Revidujeme rozhodnutí města svěřit správu KD do rukou domů dětí a mládeže. Budeme prosazovat vznik organizace, která se bude zabývat pouze kulturními domy. Ta bude mít na starost vyváženost nabízeného programu.</dd>
    <dt>Nová budovy ZUŠ Polabiny.</dt>
    <dd>Investice do vzdělávání našich dětí by měla mít pro město prioritu. Novou budovu navrhneme tak, aby se dala využívat víceúčelově: součástí bude třeba společenský sál pro cca 200 lidí, který v Polabinách chybí.</dd>
</dl>

## Propagace kulturních akcí

<dl class="c-program-key-point-list">
    <dt>Účelná renovace webu ipardubice.cz.</dt>
    <dd>Město by mělo mít jednoduchý a přehledný portál, který bude veřejnosti představovat kulturní a sportovní akce. Pořadatelé budou mít možnost sami vkládat svoje akce, které se pak dostanou do širšího podvědomí.</dd>
    <dt>Přehledný kulturní přehled.</dt>
    <dd>V návaznosti na rekonstrukci webu předěláme i příslušnou dvojstranu v Radničním zpravodaji. Uspořádáme akce podle typů a žánrů, aby si každý lépe našel tu svou.</dd>
</dl>
